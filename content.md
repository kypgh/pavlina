HOME

The «Go Bright»Story 

Η δύναμη είναι ήδη μέσα σου. Ήρθε η στιγμή να τη βρεις! 

Μεγαλώνουμε ακούγοντας τι “πρέπει" να είμαστε. Τι “μπορούμε” και τι "δεν μπορούμε" να καταφέρουμε. Αυτές οι φωνές συχνά γίνονται αντιλήψεις που μας περιορίζουν: ότι δεν είμαστε αρκετές, ότι η ζωή είναι μόνο ένας αγώνας, ότι η χαρά έχει πάντα βαρύ τίμημα… 

Η αλήθεια όμως είναι διαφορετική. Το μυαλό μας έχει απεριόριστη δύναμη! Οι ιστορίες που λέμε στον εαυτό μας μπορούν να αλλάξουν – και τότε αλλάζει μαζί τους όλη μας η ζωή! 

Κι εγώ βρέθηκα σε στιγμές που οι φωνές “δεν είσαι αρκετή" έμοιαζαν πιο δυνατές από μένα. Ώσπου συνειδητοποίησα: αυτές οι σκέψεις δεν ήταν η αλήθεια μου, ήταν μόνο ιστορίες που είχα μάθει να επαναλαμβάνω. Από εκεί ξεκίνησε η αλλαγή.  

  Η ελευθερία γεννιέται όταν επιλέγεις να δεις τον εαυτό σου όπως πραγματικά είναι: αυθεντική, δυνατή, φωτεινή. Γιατί η πραγματική δύναμη δεν είναι να μη πέφτεις ποτέ, αλλά να σηκώνεσαι κάθε φορά πιο σοφή, πιο γενναία, πιο εσύ. 

To «Go Bright» είναι ένας χώρος για κάθε γυναίκα που θέλει να σπάσει τα δεσμά των περιοριστικών αντιλήψεων, να πιστέψει στη δική της αξία και να ζήσει με θάρρος, χαρά και σκοπό. Γιατί το φως που χρειάζεσαι για να λάμψεις υπάρχει ήδη μέσα σου.  


  Mission: Να περπατήσω δίπλα σου στο ταξίδι της αυτογνωσίας και της ενδυνάμωσης. Να σε στηρίξω να δεις, να αποδεχθείς και να αγαπήσεις τον αληθινό σου εαυτό. Εκεί βρίσκεται η πραγματική δύναμη: στο θάρρος να εξελίσσεσαι, να τολμάς, να κυνηγάς τα όνειρά σου και να ζεις αυθεντικά.   

  Vision: Οραματίζομαι έναν κόσμο όπου κάθε γυναίκα αναγνωρίζει τη μοναδική της αξία. Έναν κόσμο όπου δεν μας καθορίζουν τα “πρέπει" αλλά η ελευθερία επιλογής. Όπου η αυθεντικότητα, η χαρά και η δημιουργικότητα γίνονται καθημερινότητα – με οδηγό το θάρρος και την αυτογνωσία που έχουμε ήδη μέσα μας.  



About me 

Η δική μου διαδρομή με δίδαξε ότι η αληθινή αλλαγή ξεκινά όταν αποφασίζουμε να δούμε τον εαυτό μας διαφορετικά. Υπήρξαν στιγμές που οι αμφιβολίες φώναζαν πιο δυνατά από τα όνειρά μου∙ στιγμές που ένιωθα ότι δεν ήμουν αρκετή. Κι όμως, κάπου εκεί γεννήθηκε η επίγνωση: αυτές οι σκέψεις δεν ήταν η αλήθεια μου, αλλά ιστορίες που είχα μάθει να λέω στον εαυτό μου. Από τη στιγμή που το κατάλαβα, άνοιξε μπροστά μου ένας νέος δρόμος.
Πριν φτάσω στο coaching, ακολούθησα σπουδές και επαγγελματικές πορείες στον χώρο των οικονομικών, των ναυτιλιακών και της επιχειρηματικότητας. Εργάστηκα σε διαφορετικούς κλάδους, άλλαζα κατευθύνσεις, γιατί πάντα έψαχνα εκείνο το επάγγελμα που θα με έκανε να νιώθω ότι έχει νόημα. Δεν αρκέστηκα ποτέ σε κάτι απλώς “σταθερό” ή “πρακτικό”. Ήθελα κάτι που να με γεμίζει αληθινά. Αυτή η αναζήτηση έγινε το πιο πολύτιμο μάθημα: με βοήθησε να καταλάβω ότι το επάγγελμα μπορεί να είναι ταυτόχρονα και αποστολή. Έτσι οδηγήθηκα στο coaching.

Σήμερα είμαι Mindset & Personal Development Coach, με μεταπτυχιακές σπουδές στη Θετική Ψυχολογία και την Coaching Ψυχολογία (MSc, University of East London) και εκπαίδευση σε τεχνικές Γνωσιακής Συμπεριφορικής Προσέγγισης (CBT). Εκείνο που πάντα με κινεί είναι να βλέπω τις γυναίκες να ανακαλύπτουν τη δύναμή τους, να ορθώνουν φωνή και να ζουν με περισσότερη σιγουριά.

Στις συνεδρίες μας φέρνω μαζί τις πιο ουσιαστικές προσεγγίσεις από τη Θετική Ψυχολογία, τη Γνωσιακή Συμπεριφορική Προσέγγιση και την Coaching Ψυχολογία, σε μια διαδικασία που βασίζεται σε επιστημονική γνώση και εμπιστοσύνη στη μοναδικότητά σου. Δεν πιστεύω στις έτοιμες λύσεις. Πιστεύω στη σοφία και τη δύναμη που ήδη έχει κάθε γυναίκα μέσα της, και που μπορεί να αναδυθεί όταν της δοθεί ο κατάλληλος χώρος.

Αν νιώθεις κι εσύ ότι ήρθε η στιγμή να ξεπεράσεις τις φωνές που σε κρατούν πίσω και να βρεις ξανά το δικό σου φως, είμαι εδώ για να σε υποστηρίξω σε αυτό το ταξίδι. Γιατί μέσα σου υπάρχει ήδη ό,τι χρειάζεσαι για να λάμψεις! 



  Services 

1:1 Coaching Sessions 

Οι ατομικές συνεδρίες coaching είναι ένας ασφαλής και υποστηρικτικός χώρος αφιερωμένος αποκλειστικά σε εσένα. Εδώ έχεις την ευκαιρία να σταματήσεις για λίγο τον θόρυβο της καθημερινότητας και να επικεντρωθείς σε αυτό που πραγματικά χρειάζεσαι. 

Κάθε συνεδρία διαρκεί 60 λεπτά και πραγματοποιείται online (μέσω Zoom), ώστε να έχεις την ευελιξία να συμμετέχεις από όπου κι αν βρίσκεσαι. Κάθε διαδρομή είναι διαφορετική· άλλες φορές αρκεί μια μόνο στιγμή καθαρής ματιάς, άλλες φορές χρειάζεται περισσότερος χρόνος. Προχωράμε μαζί βήμα-βήμα, στον ρυθμό που ταιριάζει σε εσένα. 

Μέσα στις συνεδρίες μας συνδυάζονται εργαλεία της Θετικής Ψυχολογίας, αρχές της Coaching Ψυχολογίας και τεχνικές από τη Γνωσιακή Συμπεριφορική Προσέγγιση (CBT). Ο στόχος μου δεν είναι να σου δώσω έτοιμες λύσεις, αλλά να δημιουργήσω τον χώρο όπου θα ανακαλύψεις τις δικές σου απαντήσεις.  

 Αν νιώθεις ότι ήρθε η στιγμή να επενδύσεις στον εαυτό σου, μπορείς να ξεκινήσεις με ένα δωρεάν Discovery Call 20 λεπτών. Είναι μια σύντομη γνωριμία για να δούμε πώς μπορώ να σε στηρίξω, και αν ταιριάζουμε να περπατήσουμε μαζί αυτό το ταξίδι.  